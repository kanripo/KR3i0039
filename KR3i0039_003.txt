# -*- mode: mandoku-view; -*-
#+TITLE: 橘錄
#+DATE: 2015-08-24 23:18:35.127139
#+PROPERTY: ID KR3i0039
#+PROPERTY: BASEEDITION WYG    
#+PROPERTY: JUAN 卷下
<pb:KR3i0039_WYG_003-1a>¶
欽定四庫全書¶
　橘録卷下¶
　　　　　　　　　　　　宋　韓彦直　撰¶
　　種治¶
柑橘宜斥鹵之地四邑皆距江海不十里凡圃之近塗¶
泥者實大而繁味尤珍耐乆不損名曰塗柑販而逺適¶
者遇塗柑則爭售方種時髙者畦壟溝以泄水每株相¶
去七八尺嵗四耡之薙盡草冬月以河泥壅其根夏時¶
<pb:KR3i0039_WYG_003-1b>¶
更溉以糞壤其葉沃而實繁者斯為園丁之良¶
　　始栽¶
始取朱欒核洗淨下肥土中一年而長名曰柑淡其根¶
荄蔟蔟然明年移而疎之又一年木大如小兒之拳遇¶
春月乃接取諸柑之佳與橘之美者經年向陽之枝以¶
為貼去地尺餘鎦鋸截之剔其皮兩枝對接勿動揺其¶
根撥掬土實其中以防水蒻䕶其外麻束之緩急髙下¶
俱得所以候地氣之應接樹之法載之四時纂要中是¶
<pb:KR3i0039_WYG_003-2a>¶
蓋老圃者能之工之良者揮斤之間氣質隨異無不活¶
者過時而不接則花實復為朱欒人力之有㕘於造化¶
每如此¶
　　培植¶
樹髙及二三尺許翦其最下命根以瓦片抵之安於土¶
雜以肥泥實築之始發生命根不斷則根迸于土中枝¶
葉乃不茂盛¶
　　去病¶
<pb:KR3i0039_WYG_003-2b>¶
木之病有二蘚與蠧是也樹稍乆則枝榦之上苔蘚生¶
焉一不去則蔓衍日滋木之膏液䕃蘚而不及木故枝¶
榦老而枯善圃者用鐵器時刮去之刪其繁枝之不能¶
華實者以通風日以長新枝木間時有蛀屑流出則有¶
蟲蠧之相視其穴以物鈎索之則蟲無所容仍以真杉¶
木作釘窒其處不然則木心受病日以枝葉自凋異時¶
作實瓣間亦有蟲食柑橘每先時而黄者皆其受病於¶
中治之以早乃可¶
<pb:KR3i0039_WYG_003-3a>¶
　　澆灌¶
圃中貴雨暘以時旱則堅枯而不長雨則暴長而皮多¶
拆或瓣不實而味淡園丁溝以泄水俾無浸其根方亢¶
陽時抱甕以潤之糞壤以培之則無枯瘁之患¶
　　採摘¶
嵗當重陽色未黄有採之者名曰摘青舟載之江浙間¶
青柑固人所樂得然採之不待其熟巧於商者間或然¶
爾及經霜二三夕纔盡翦遇天氣晴霽數十輩為羣以¶
<pb:KR3i0039_WYG_003-3b>¶
小翦就枝間平蔕斷之輕置筐筥中䕶之必甚謹懼其¶
香霧之裂則易壞霧之所漸者亦然尤不便酒香凡採¶
者竟日不敢飲¶
　　收藏¶
採藏之日先淨埽一室宻糊之勿使風入布稻藁其間¶
堆柑橘於地上屏逺酒氣旬日一翻揀之遇微損謂之¶
㸃柑即揀出否則侵損附近者屢汰去之存而待賈者¶
十之五六人有掘地作坎攀枝條之垂者覆之以土至¶
<pb:KR3i0039_WYG_003-4a>¶
明年盛夏時開取之色味猶新但傷動枝苗次年不生¶
耳¶
　　製治¶
朱欒作花比柑橘絶大而香就樹採之用箋香細作片¶
以錫為小甑每入花一重則實香一重使花多於香竅¶
花甑之旁以溜汗液用器盛之炊畢徹甑去花以液浸¶
香明日再蒸凡三換花始暴乾入甆器宻盛之他時焚¶
之如在柑林中柑橘并金柑皆可切瓣勿離之壓去核¶
<pb:KR3i0039_WYG_003-4b>¶
漬之以蜜金柑著蜜尤勝他品鄉人有用糖&KR1582;橘者謂¶
之藥橘入篛之灰于鼎間色乃黑可以將逺又橘微損¶
則去皮以肉瓣安竈間用火熏之曰熏柑置之糖蜜中¶
味亦佳¶
　　入藥¶
橘皮&KR0496;有益於藥去盡&KR0899;則為橘紅青橘則為青皮皆¶
藥之所須者大抵橘皮性温平下氣止藴熱攻痎瘧服¶
乆輕身至橘子尤理腰膝近時難得枳實人多植枸橘¶
<pb:KR3i0039_WYG_003-5a>¶
于籬落間收其實剖乾之以之和藥味與商州之枳幾¶
逼真矣枸橘又未易多得取朱欒之小者半破之日暴¶
以為枳異方醫者不能辨用以治疾亦愈藥貴於愈疾¶
而已孰辨其為真偽耶¶
　¶
　¶
　¶
　¶
<pb:KR3i0039_WYG_003-5b>¶
　¶
　¶
　¶
　¶
　¶
　¶
　¶
　橘録卷下¶
