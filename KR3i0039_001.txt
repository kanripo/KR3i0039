# -*- mode: mandoku-view; -*-
#+TITLE: 橘錄
#+DATE: 2015-08-24 23:18:35.096518
#+PROPERTY: ID KR3i0039
#+PROPERTY: BASEEDITION WYG    
#+PROPERTY: JUAN 卷上
<pb:KR3i0039_WYG_001-1a>¶
欽定四庫全書¶
　橘録卷上¶
　　　　　　　　　　　　宋　韓彦直　撰¶
按開寶中陳藏器補神農本草書柑類則有朱柑乳柑¶
黄柑石柑沙柑今永嘉所産實具數品且増多其目但¶
名少異耳凡圃之所植柑比之橘纔十之一二大抵柑¶
之植立甚難灌溉鋤治少失時或嵗寒霜雪頻作柑之¶
枝頭殆無生意橘則猶故也得非瓊盃玉斚自昔易闕¶
<pb:KR3i0039_WYG_001-1b>¶
邪永嘉宰勾君燽有詩聲其詩曰只須霜一顆壓盡橘¶
千奴則黄柑位在陸橘上不待辨而知¶
　　真柑¶
真柑在品類中&KR0496;貴可珍其柯木與花實皆異凡木木¶
多婆娑葉則纎長茂宻濃隂滿地花時韻特清逺逮結¶
實顆皆圓正膚理如澤蠟始霜之旦園丁採以獻風味¶
照座擘之則香霧噀人北人未之識者一見而知其為¶
真柑矣一名乳柑謂其味之似乳酪温四邑之柑推泥¶
<pb:KR3i0039_WYG_001-2a>¶
山為最泥山地不彌一里所産柑其大不七寸圍皮薄¶
而味珍&KR0899;不黏瓣食不留滓一顆之核纔一二間有全¶
無者南塘之柑比年尤盛太守燕賞為秋日盛事前太¶
守參政李公賞柑之詩曰忘機白鳥衝船過堆案黄柑¶
噀手香侍郎曽公之詞曰滿樹葉繁枝重綴青黄千百¶
皆佳句也¶
　　生枝柑¶
生枝柑似真柑色青而膚麤形不圓味似石榴微酸崔¶
<pb:KR3i0039_WYG_001-2b>¶
豹古今注曰甘實形如石榴者為壺柑疑此類是鄉人¶
以其耐乆留之枝間俟其味變甘帶葉而折堆之盤俎¶
新美可愛故命名生枝¶
　　海紅柑¶
海紅柑顆極大有及尺以上圍者皮厚而色紅藏之乆¶
而味愈甘木髙二三尺有生數十顆者枝重委地亦可¶
愛是柑可以致逺今都下堆積道旁者多此種初因近¶
海故以海紅得名¶
<pb:KR3i0039_WYG_001-3a>¶
　　洞庭柑¶
洞庭柑皮細而味美比之他柑韻稍不及熟最早藏之¶
至来嵗之春其色如丹鄉人謂其種自洞庭山来故以¶
得名東坡洞庭春色賦有曰命黄頭之千奴卷震澤而¶
與還翠勺銀甖紫絡青綸物固唯所用醖釀得宜真足¶
以佐騷人之清興耳¶
　　朱柑¶
朱柑類洞庭而大過之色絶嫣紅味多酸以刀破之漬¶
<pb:KR3i0039_WYG_001-3b>¶
以鹽始可食園丁云他柑必接唯朱柑不用接而成然¶
鄉人不甚珍寵之賓祭斥不用¶
　　金柑¶
金柑在他柑特小其大者如錢小者如龍目色似金肌¶
理細瑩圓丹可翫噉者不削去金衣若用以漬蜜尤佳¶
歐陽文忠公歸田録載其香清味美置之樽俎間光彩¶
灼爍如金彈丸誠珍果也都人初不甚貴其後因温成¶
皇后好食之由是價重京師¶
<pb:KR3i0039_WYG_001-4a>¶
　　木柑¶
木柑類洞庭少不慧耳膚理堅頑瓣大而乏膏液外彊¶
中乾故得名以木¶
　　甜柑¶
甜柑類洞庭髙大過之每顆必八瓣不待霜而黄比之¶
他柑加甜柑林未熟之日是柑&KR0496;先摘置之席間青黄¶
照人長者先嘗之子弟懷以歸為親庭夀焉然是種不¶
多見治圃者植一株二株焉故以少為貴¶
<pb:KR3i0039_WYG_001-4b>¶
　　橙子¶
橙子木有刺似朱欒而小永嘉植之不若古栝之盛比¶
年始競有之經霜早黄膚澤可愛狀微有似真柑但圓¶
正細實非真柑北人喜把翫之香氣馥馥可以熏袖可¶
以芼鮮可以漬蜜真嘉實也若真柑則無是二三者人¶
自珍之得非瞭然在人耳目者蓋真柑之細邪¶
　¶
　橘録卷上¶
